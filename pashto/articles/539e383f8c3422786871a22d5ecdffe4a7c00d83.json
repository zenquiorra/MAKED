{"url": "https://www.bbc.com/pashto/world-42595311", "title": "د چین ساحل کې د تېلو ټانکر ټکر کړی؛ ۳۰ ایرانیان تري تم دي", "date": "2018-01-07", "summary": "د چین ختیځ ساحل د تېلو یو ټانکر له یوې باروړونکې بېړۍ سره ټکر شوی، چې له کبله یې لږترلږه ۳۰ ایرانیان او دوه بنګله دېشیان تري تم شوي. ", "0": {"para": ["د چین د ترانسپورت وزارت ویلي، ویلي د ژغورنې عملیات یې پیل کړي. ځینې رپوټونه وايي د بار وړونکې بېړۍ ۲۱ خدمه ژغورل شوي. ", "د ټکر له کبله د تېلو ټانکر اور اخیستی. ", "د (میزان) په نوم خبري رسنۍ د ایران د تېلو وزارت د ویاند کسرا نوري له خولې ویلي، \"تېل وړونکي ټانکر اور اخیستی دی\". ", "دا پېښه د چین ختیځ ساحل په څو سوه کیلومترۍ کې رامنځ ته شوې. ", "رویټرز خبري اژانس ویليو پېښه د شانګهای اوبو ته نژدې شوې او د تېلو ټانکر له ایرانه جنوبي کوریا ته تېل لېږدول. ", "په رپوټونو کې راغلي، جنوبي کوریا د ژغورنې له عملیاتو سره د همکارۍ لپاره سیمې ته بېړۍ او چورلکې استولې دي. ", "د رویټرز راپور زیاتوي، د تېلو ټانکر د ایران له \"خارک\" ټاپو نه د جنوبي کوریا \"داسان\" ته روان و چې د پلان له مخې د یکشنبې په ورځ (جنوري ۷مه) باید خپل هدف ته رسېدلی وای. ", "د چین بار وړونکې بېړۍ له امریکا نه د چین جنوبي ګانګډونګ ولایت ته روانه وه. ", "رویټرز وايي، ددغې بېړۍ د تېلو ارزښت له ورځې سره سم شاوخوا ۶۰ میلیون ډالر اټکل شوی دی. "], "images": [["539e383f8c3422786871a22d5ecdffe4a7c00d83##0##0.jpg", null], ["539e383f8c3422786871a22d5ecdffe4a7c00d83##0##1.jpg", null]]}, "keyword": ["چین", "ايران"], "related": ["https://www.bbc.com/pashto/world-38200363", "https://www.bbc.com/pashto/world-39724789"]}