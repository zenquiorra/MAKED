{"url": "https://www.bbc.com/ukrainian/news_in_brief/2015/12/151215_hk_klimkin_vygovsky_russia", "title": "Клімкін: вирок Виговському - \"акт цинізму\" РФ", "date": "2015-12-15", "summary": "Міністр закордонних справ України Павло Клімкін назвав \"актом цинізму\" з боку РФ вирок українцю Валентину Виговському, якого засудили до 11 років позбавлення волі, звинувативши у шпигунстві.", "0": {"para": ["\"Вирок Валентину Виговському - черговий акт свавільного цинізму Росії\", - написав пан Клімкін у Twitter.", "Українця визнали винним в економічному і військовому шпигунстві в авіакосмічній галузі Росії.", "32-річний підприємець був заарештований в анексованому Криму, а потім перевезений в СІЗО у Москві.", "Адвокат засудженого планує оскаржити вирок через суворість покарання."]}, "keyword": []}