{"url": "https://www.bbc.com/ukrainian/news_in_brief/2015/12/151215_or_kryschenko_apointment", "title": "Головою київської поліції став Крищенко - офіцер із Горлівки", "date": "2015-12-15", "summary": "Міністр внутрішніх справ Арсен Аваков призначив начальником Головного управління поліції в Києві Андрія Крищенка.", "0": {"para": ["Відповідне подання внесла глава Національної поліції Хатія Деканоїдзе, написав міністр у своєму Facebook.", "Пан Крищенко також став заступником голови Національної поліції України.", "Раніше він очолював міліцію Горлівки - до того, як місто перейшло під контроль прихильників \"ДНР\".", "Пан Аваков написав про Крищенка таке: \"Як глава міліції Горлівки, ризикуючи життям, захищав український прапор від сепаратистів. Отримав тяжкі поранення\".", "За вірність присязі силовика нагородили орденом \"За мужність\" III ступеню.", "У липні 2014 року пана Крищенка призначили тимчасовим виконувачем обов'язків голови Слов’янської райдержадміністрації.", "У квітні 2015 року він очолив міліцію Харкова.", "Напередодні Арсен Аваков повідомив про звільнення Олександра Терещука з поста очільника київської поліції."]}, "keyword": [], "related": ["https://www.bbc.com/ukrainian/news_in_brief/2015/12/151214_vs_kyiv_police_chief_dismissed", "https://www.bbc.com/ukrainian/news_in_brief/2014/07/140710_zsh_slovyansk_rda"]}