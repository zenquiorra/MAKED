{"url": "https://www.bbc.com/ukrainian/news_in_brief/2015/12/151215_az_yaresko_imf", "title": "Яресько: Україна поки що не може обійтися без МВФ", "date": "2015-12-15", "summary": "МВФ є і поки що залишатиметься ключовим кредитором України, співпраця із яким є важливою не тільки задля позик, але й як \"символ\" для інших позичальників, що Україна іде у правильному напрямку на шляху реформ - заявила міністр фінансів Наталія Яресько.", "0": {"para": ["\"МВФ потрібен Україні, і без нього ми зараз не можемо забезпечити стабільність нашої економіки, нашої національної валюти, не можемо підтримувати і зменшувати рівень інфляції\", - заявила міністр фінансів.", "Вона порадила критикам співпраці Києва з МВФ \"пам'ятати, що було у лютому-березні місяці, коли цих грошей не було, і коли вони не працювали у резервах НБУ, коли курс гривні пішов із 20 до 40 в один день, всі боялися, що робити із депозитами, люди виходили і міняли свої гривні за день на сіль чи на будь-що\"."]}, "keyword": []}