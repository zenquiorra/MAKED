{"url": "https://www.bbc.com/ukrainian/news_in_brief/2015/12/151215_or_russian_rouble", "title": "Рубль упав до рекордного мінімуму", "date": "2015-12-15", "summary": "Центробанк Росії встановив курс долара на 16 грудня на рівні 70,82 рубля. Це історичний максимум після проведеної у Росії в 1998 році деномінації.", "0": {"para": ["Порівняно з попереднім днем курс долара виріс одразу на 60 копійок.", "Євро за офіційним курсом буде коштувати 78,23 рубля.", "Курс рубля падає на тлі зниження світових цін на нафту. На лондонській біржі барель нафти Brent близько обіду коштує 38,67 долара.", "Раніше у вівторок прес-секретар президента Дмитро Пєсков заявив, що коливання курсу рубля через падіння цін на нафту викликають в Кремлі \"настороженість\".", "Останні тижні ціни на нафту стабільно падають на тлі відмови ОПЕК скоротити рівень видобутку.", "За підрахунками американських експертів, якщо ціни на нафту збережуться на рівні 35 доларів за барель упродовж року, долар має подорожчати до 94 рублів."]}, "keyword": []}