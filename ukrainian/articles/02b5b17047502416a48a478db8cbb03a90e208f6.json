{"url": "https://www.bbc.com/ukrainian/politics/2015/12/151215_syria_conflict_kerry_seeks_to_narrow_divisions_with_russia_vs", "title": "Керрі у Москві зустрічається з Лавровим", "date": "2015-12-15", "summary": "Держсекретар США Джон Керрі у Москві зустрічається з міністром зовнішніх справ Росії Сергієм Лавровим. Хоча головною темою зустрічі є конфлікт у Сирії, сторони також мають обговорити ситуацію на сході України.", "0": {"para": ["У вступному слові на початку переговорів Сергій Лавров висловив надію на продовження переговорів щодо ситуації в Україні.", "\"Дуже хотіли б продовжити розмову, розпочату президентами Росії і США, про те, як Сполучені Штати можуть сприяти врегулюванню української кризи. Враховуючи ступінь впливу Вашингтона на Київ, це було б гарною підмогою для діяльності у \"нормандському форматі\", - наголосив керівник російської дипломатії.", "У відповідь Джон Керрі відзначив: \"Ніщо не задовольнить нас більше, ніж вирішення проблеми України та прогрес в економічних питаннях\".", "\"Під час зустрічі наших президентів у Нью-Йорку вони обидва ясно дали зрозуміти, що хочуть знайти вирішення криз в Сирії і в Україні\", - додав пан Керрі.", "У вступному слові на початку переговорів Сергій Лавров висловив надію на продовження переговорів щодо ситуації в Україні.", "\"Дуже хотіли б продовжити розмову, розпочату президентами Росії і США, про те, як Сполучені Штати можуть сприяти врегулюванню української кризи. Враховуючи ступінь впливу Вашингтона на Київ, це було б гарною підмогою для діяльності у \"нормандському форматі\", - наголосив керівник російської дипломатії.", "У відповідь Джон Керрі відзначив: \"Ніщо не задовольнить нас більше, ніж вирішення проблеми України та прогрес в економічних питаннях\".", "\"Під час зустрічі наших президентів у Нью-Йорку вони обидва ясно дали зрозуміти, що хочуть знайти вирішення криз в Сирії і в Україні\", - додав пан Керрі."], "images": [["02b5b17047502416a48a478db8cbb03a90e208f6##0##0.jpg", null], ["02b5b17047502416a48a478db8cbb03a90e208f6##0##1.jpg", "Українське питання залишається серед тем переговорів між США та Росією"], ["02b5b17047502416a48a478db8cbb03a90e208f6##0##0.jpg", null], ["02b5b17047502416a48a478db8cbb03a90e208f6##0##1.jpg", "Українське питання залишається серед тем переговорів між США та Росією"]]}, "1": {"subheading": "Питання \"Ісламської держави\"", "para": ["Під час переговорів держсекретар США наголосив, що \"світ виграє від того, коли потужні нації знаходять спільну мову\".", "За його словами, угруповання \"Ісламська держава\" (ІД) становить загрозу для кожної країни: \"Це найгірші терористи. Вони не залишають вибору цивілізованим націям, окрім як об'єднуватися для того, щоб протистояти їм та знищувати їх\".", "А Сергій Лавров звернув увагу на те, що питання боротьби з ІД не обмежується лише операціями в Сирії : \"Днями завершилася міжнародна зустріч по Лівії, де ІДІЛ (інша назва ІД. - Ред.) також пускає свої паростки. \"Ісламська держава\" веде активну діяльність в Іраку, терористичні прояви є в Ємені та Афганістані. Розраховую, що сьогодні ми зможемо в комплексі обговорити всі ці питання\".", "Водночас між Росією і США зберігаються розбіжності з приводу ролі, яку має відігравати президент Сирії Башар Асад.", "Вашингтон хоче, щоб Башар Асад пішов у відставку, оскільки без цього неможливо припинити громадянську війну в країні, проте Росія каже, що вирішувати його долю має сирійський народ.", "Країни також не до кінця погоджуються щодо того, з якими саме групами в Сирії треба вести переговори. США звинувачують Росію у авіаударах по помірній опозиції, які підтримує Захід. РФ каже, що серед її цілей - виключно позиції радикальних ісламістів.", "Пан Керрі спробує підготувати ґрунт для міжнародної зустрічі щодо Сирії, наміченої на кінець тижня в Нью-Йорку. У ній мають взяти участь представники Ліги арабських держав, ЄС, ООН та ще 17 країн.", "Є деякі сумніви щодо того, чи відбудеться ця зустріч, але Держдепартамент США заперечує твердження Росії про те, що повинні бути виконані \"попередні умови\" для того, щоб захід по Сирії все ж відбувся.", "Переговори між сирійським урядом та об'єднаною опозицією попередньо заплановані на січень 2016 року.", "Також у вівторок Джон Керрі планує зустрітися з президентом РФ Володимиром Путіним.", "Під час переговорів держсекретар США наголосив, що \"світ виграє від того, коли потужні нації знаходять спільну мову\".", "За його словами, угруповання \"Ісламська держава\" (ІД) становить загрозу для кожної країни: \"Це найгірші терористи. Вони не залишають вибору цивілізованим націям, окрім як об'єднуватися для того, щоб протистояти їм та знищувати їх\".", "А Сергій Лавров звернув увагу на те, що питання боротьби з ІД не обмежується лише операціями в Сирії : \"Днями завершилася міжнародна зустріч по Лівії, де ІДІЛ (інша назва ІД. - Ред.) також пускає свої паростки. \"Ісламська держава\" веде активну діяльність в Іраку, терористичні прояви є в Ємені та Афганістані. Розраховую, що сьогодні ми зможемо в комплексі обговорити всі ці питання\".", "Водночас між Росією і США зберігаються розбіжності з приводу ролі, яку має відігравати президент Сирії Башар Асад.", "Вашингтон хоче, щоб Башар Асад пішов у відставку, оскільки без цього неможливо припинити громадянську війну в країні, проте Росія каже, що вирішувати його долю має сирійський народ.", "Країни також не до кінця погоджуються щодо того, з якими саме групами в Сирії треба вести переговори. США звинувачують Росію у авіаударах по помірній опозиції, які підтримує Захід. РФ каже, що серед її цілей - виключно позиції радикальних ісламістів.", "Пан Керрі спробує підготувати ґрунт для міжнародної зустрічі щодо Сирії, наміченої на кінець тижня в Нью-Йорку. У ній мають взяти участь представники Ліги арабських держав, ЄС, ООН та ще 17 країн.", "Є деякі сумніви щодо того, чи відбудеться ця зустріч, але Держдепартамент США заперечує твердження Росії про те, що повинні бути виконані \"попередні умови\" для того, щоб захід по Сирії все ж відбувся.", "Переговори між сирійським урядом та об'єднаною опозицією попередньо заплановані на січень 2016 року.", "Також у вівторок Джон Керрі планує зустрітися з президентом РФ Володимиром Путіним."], "images": [["02b5b17047502416a48a478db8cbb03a90e208f6##1##2.jpg", "Одне з головних завдань Джона Керрі - підготувати ґрунт для міжнародної зустрічі щодо Сирії"], ["02b5b17047502416a48a478db8cbb03a90e208f6##1##2.jpg", "Одне з головних завдань Джона Керрі - підготувати ґрунт для міжнародної зустрічі щодо Сирії"]]}, "keyword": [], "related": ["https://www.bbc.com/ukrainian/politics/2015/12/151215_kerri_russia_or", "https://www.bbc.com/ukrainian/news_in_brief/2015/12/151211_hk_kerry_russia", "https://www.bbc.com/ukrainian/news_in_brief/2015/12/151202_vs_poroshenko_kerry_statement", "https://www.bbc.com/ukrainian/news_in_brief/2015/12/151203_dk_klimkin_kerry_talks", "https://www.bbc.com/ukrainian/news_in_brief/2015/12/151202_dk_kerry_nato_threat", "https://www.bbc.com/ukrainian/politics/2015/12/151215_kerri_russia_or", "https://www.bbc.com/ukrainian/news_in_brief/2015/12/151211_hk_kerry_russia", "https://www.bbc.com/ukrainian/news_in_brief/2015/12/151202_vs_poroshenko_kerry_statement", "https://www.bbc.com/ukrainian/news_in_brief/2015/12/151203_dk_klimkin_kerry_talks", "https://www.bbc.com/ukrainian/news_in_brief/2015/12/151202_dk_kerry_nato_threat"]}